---
title: "Kodetimen: Labyrint med Angry Birds (før-lesere)"
author: "Carl A. Myrland"
language: "nb"
---


# Om oppgaven {.activity}

I denne oppgaven skal elevene hjelpe en Angry Bird rundt i en labyrint for å fange den slemme grisen. Dette gjøres ved å lage algoritmer av symbolblokker merket med N, S, Ø og V, og piler i tilhørende retninger.

Oppgaven er en fin abstraksjonsøvelse, der man må planlegge flere trekk frem i tid, og kan kombineres med Beebot eller andre leker med forflytning i et koorinatsystem.

## Oppgaven passer til: {.check}

 **Fag**: Matematikk

**Anbefalte trinn**: Barnehage, 1.-2. trinn

**Tema**: Mønster, logikk, algoritmisk tenkning

**Tidsbruk**: 45 minutter

## Kompetansemål {.challenge}

**Matematikk, 2. årstrinn**:
- [ ] lage og følgje reglar og trinnvise instruksjonar i leik og spel


## Forslag til læringsmål {.challenge}

- [ ] Elevene kan analysere og løse utfordringer rundt forflytning i et koordinatsystem

## Forslag til vurderingskriterier {.challenge}

Det er mange ulike måter man kan vurdere et programmeringsprosjekt, og her må en
selv vurdere hva som er den beste måten ut ifra hvilket fag man jobber i,
hvilken aldergruppe og hviklet nivå elevene er på, hva man ønsker å teste og
hvor mye tid man har til rådighet til å jobbe med prosjektet. I vårt
[lærerdokument](https://github.com/kodeklubben/oppgaver/wiki/Hvordan-undervise-i-og-vurdere-programmering){target=_blank} har vi blant
annet beskrevet ulike måter dette kan gjøres på, tillegg til en del andre
nyttige tips til hvordan man underviser i programmering.

## Forutsetninger og utstyr {.challenge}

- [ ] **Forutsetninger**: Ingen spesielle, men kjempefin fadderaktivitet

- [ ] **Utstyr**: Læringsbrett/PC

## Fremgangsmåte

Her kommer tips, erfaring og utfordringer til de ulike stegene i den faktiske
oppgaven.

# Instruksjonene {.activity}

- [ ] For førlesere bør en voksen bidra til å lese opp oppgaveinstruksjonen.
- [ ] Dersom man bruker oppgaven som fadderaktivitet, tar fadderne seg av lesing av tekst og hjelper fadderbarna med å tolke oppgavene.

# Videoinstruksjoner {.activity}
I starten av et kurs hos code.org, møter man på videoer som forklarer formålet med oppgaven. Disse videoene er på engelsk, men med norsk tekst. Disse videoene kan det være greit å vise i fellesskap mens en voksen oversetter til norsk underveis, eller at du som lærer går gjennom og forklarer essensen i videoene, uten å vise selve videoene. Elevene kan dermed bare lukke ned videoene når de popper opp på skjermen.



## Variasjoner {.challenge}

- [ ]  Dersom elevene blir raskt ferdige, kan du som lærer sende dem videre til neste utfordring i kursrekka, som er Scene 5: Feilsøking. Prinsippet er det samme, men her må man "reparere" kode som det er feil i!
- [ ] Elever som har knekt lesekoden eller på andre måter ligger langt over forventet ferdighetsnivå for aldersgruppen, kan utfordres med "storebroren" til dette oppgavesettet: [Klassisk labyrint](https://studio.code.org/hoc/1){target=_blank}. Her må eleven lese tekst og løse mer komplekse labyrintoppgaver.

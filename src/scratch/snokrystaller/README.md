---
title: Snøkrystaller
author: 'Espen Claussen, Carl A. Myrland'
translator: >-
  https://espenec.wordpress.com/2020/11/29/undervisningsopplegg-tegne-snofnugg-i-scratch/
language: !<tag:yaml.org,2002:js/undefined> ''
---
# Om oppgaven {.activity}

I denne oppgaven skal elevene jobbe med geometri, symmetri og rotasjon ved å designe snøkrystaller. I løpet av arbeidet skal de øve på å skrive og lese pseudokode, feilsøke og utforske egen og andres kode. 

Til slutt kan man eksportere snøkrystallene og enten printe dem ut på papir, med vinylkutter eller laserkutter - eller 3D-printe dem! Selve vektoriseringen og printingen er utenfor denne oppgavens rekkevidde, og forutsetter at det er noe elevene/læreren/skolen har nødvendig utstyr og kompetanse til å få finne ut av selv. Under "eksterne ressurser" nederst i dette dokumentet, lenker vi til ressurser som kan brukes for å få mer informasjon.

## Oppgaven passer til: {.check}

 **Fag**: Matematikk, Programmering, Kunst og Håndverk

**Anbefalte trinn**: 5.-7. klasse, 8.-10. klasse, Videregående Skole

**Tema**: Blokkbasert, Stegbasert

**Tidsbruk**: 90 min

## Kompetansemål {.challenge}

**Matematikk, 6. årstrinn**:
- [ ] bruke variablar, lykkjer, vilkår og funksjonar i programmering til å utforske geometriske figurar og mønster
- [ ] beskrive eigenskapar ved og minimumsdefinisjonar av to- og tredimensjonale figurar og forklare kva for eigenskapar figurane har felles, og kva for eigenskapar som skil dei frå kvarandre

**Matematikk, 8. årstrinn**:
- [ ] utforske korleis algoritmar kan skapast, testast og forbetrast ved hjelp av programmering

**Kunst og håndverk, 7. årstrinn**
- [ ] bruke programmering til å skape interaktivitet og visuelle uttrykk

**Kunst og håndverk, 10. årstrinn**
- [ ] utforske hvordan digitale verktøy og ny teknologi kan gi muligheter for kommunikasjonsformer og opplevelser i skapende prosesser og produkter
- [ ] visualisere form ved hjelp av frihåndstegninger, arbeidstegninger, modeller og digitale verktøy

## Forslag til læringsmål {.challenge}

- [ ] Elevene kan bruke kunnskap om geometri, symmetri og rotasjon til å skape ulike geometriske figurer
- [ ] Elevene kan feilsøke, utvikle og forbedre eksisterende algoritmer.

- [ ] Elevene har kjennskap til pseudokoding og kan lage enkle programmer med blokkbaserte programmeringsspråk

## Forslag til vurderingskriterier {.challenge}

Det er mange ulike måter man kan vurdere et programmeringsprosjekt, og her må en
selv vurdere hva som er den beste måten ut ifra hvilket fag man jobber i,
hvilken aldergruppe og hvilket nivå elevene er på, hva man ønsker å teste og
hvor mye tid man har til rådighet til å jobbe med prosjektet. I vårt
[lærerdokument](https://github.com/kodeklubben/oppgaver/wiki/Hvordan-undervise-i-og-vurdere-programmering){target=_blank} har vi blant
annet beskrevet ulike måter dette kan gjøres på, tillegg til en del andre
nyttige tips til hvordan man underviser i programmering.

## Forutsetninger og utstyr {.challenge}

**Forutsetninger**:
- [ ] Det er en fordel om elevene har noen forkunnskaper om programmering i Scratch, algoritmisk tekning og eventuelt 3D-printing/laser-/vinylkutting, men ikke et krav. Påregn å måtte bruke mer tid enn angitt om elevene aldri har kodet før.

**Utstyr**:
- [ ] PC/nettbrett (helst med tastatur), og helst 2 elever pr. enhet
- [ ] Blyanter og tegneark.

- [ ] Eventuelt 3D-printer, vinyl- eller laserkutter


## Fremgangsmåte

Her kommer tips, erfaring og utfordringer til de ulike stegene i den faktiske
oppgaven. 

# Steg 1: Finn inspirasjon {.activity}

- [ ] Finn gjerne frem noen bilder av snøkrystaller på den digitale tavla og ha en dialog med klassen før dere begynner. Repeter antall grader i en sirkel, symmetrilinjer, rotasjon osv. Er det noen som kan noe om snøkrystaller fra før av?
- [ ] La elevene lage flere ulike utkast til snøkrystallarmer, men stimuler til at de lager noenlunde enkle armer fra starten av. De som eventuelt blir raskt ferdig, får flere utfordringer i slutten av oppgaven.

# Steg 2: Analyser figuren din {.activity}

- [ ] Dette er kanskje den mest utfordrende delen av oppgaven, der elevene må forsøke å definere reglene for snøkrystallarmen de har valgt og skrive det ned som pseudokode. Husk at det er ingen regler for pseudokode, men koden bør være såpass godt skrevet at en medelev klarer å gjenskape armen ved å kun lese pseudokoden. Jo mer tid og krefter elevene bruker på dette punktet, jo bedre vil forståelsen av det de prøver å oppnå bli.

# Steg 3: Skriv koden! {.activity}
- [ ] Elevene bør veiledes til å fullføre med en enkel krystall i tråd med oppgaven i første omgang, slik at de har laget minst én krystall som oppfyller kravene.
- [ ] La elevene uttrykke seg kreativt - men oppfordre dem til å tegne for hånd først og skrive pseudokode før de gyver løs på nye krystaller. Vi ønsker å trene opp den algoritmiske tenkningen! 



## Variasjoner {.challenge}

- [ ]  Når man har laget snøkrystaller, er det bare fantasien som setter grenser for hva man kan gjøre videre. Eksperimenter med å endre farge og bredde på `pennen`{.blockpen}, tegn nye geometriske figurer som småarmer (se utfordring 3 i oppgaven), introduser funksjoner og variabler mm.

## Eksterne ressurser {.challenge}

- [ ] Denne oppgaven ble opprinnelig skrevet av Espen Clausen. Originaloppgaven finner du [her](https://espenec.wordpress.com/2020/11/29/undervisningsopplegg-tegne-snofnugg-i-scratch/){target=_blank}
- [ ] Mer informasjon om snøkrystaller og hvordan de dannes, finner du [her](https://www.mn.uio.no/kjemi/tjenester/kunnskap/snokrystaller/){target=_blank}

**Mer om vektorisering og printing:**
- [ ] [Vektorisering i Inkscape](https://www.youtube.com/watch?v=BCj5IQUM0Oc){target=_blank}
- [ ] [TinkerCAD for lærere](https://www.youtube.com/watch?v=uDFKwGVIKlA){target=_blank}
- [ ] [Importere SVG i TinkerCAD](https://www.youtube.com/watch?v=y4HHSCzmgIo){target=_blank} (Trenger kun se det første minuttet av videoen)
- [ ] Wikipedia: [Vektorgrafikk](https://no.wikipedia.org/wiki/Vektorgrafikk){target=_blank}

Når det gjelder vinylkuttere og 3D-printere, finnes det så mange ulike alternativer at vi ikke kan ta høyde for alt her. Spør i Facebook-gruppa "Lær Kidsa Koding lærernettverk", eller søk etter tutorial-videoer på youtube for det utstyret du har tilgjengelig.
---
title: "Eggedosisrobot"
author: "[Espen Clausen](https://espenec.wordpress.com/2019/10/22/lage-eggedosis)"
translator: "Carl A. Myrland"
language: "nb"
---


# Introduksjon {.intro}

I denne oppgaven skal vi lage den enkleste av alle desserter, nemlig eggedosis. En voksen er eggedosisroboten om skal lage deilig eggedosis, mens elevene er programmererne som skal skrive den nødvendige eggedosiskoden. Eggedosisroboten er bare en dum datamaskin som ikke kan gjøre noe annet enn nøyaktig det den får beskjed om. Så om elevene sier knus 2 egg i en bolle, så knuser roboten 2 egg i bollen. Med skall….

Ikke vær så nøye eller konkret i gjennomgangen at det ikke blir rom for å gjøre feil, men noen avklaringer er det nok lurt å gjøre i forkant. Se steg 2.

Se gjerne denne [videoen fra Josh Darnit](https://youtu.be/cDA3_5982h8) om en ligende utfordring han ga til sine barn.

# Steg 1: Utstyrsliste {.activity}

## Sjekkliste {.check}

- [ ] Minimum 1 egg og 20 gram (1 spiseskje) sukker pr gruppe

- [ ] Bolle
- [ ] Visp
- [ ] Forkle til eggedosisroboten

- [ ] Søppelbøtte/matavfallspose til å kaste mislykkede forsøk i

- [ ] Anbefalt: Voksduk

- [ ] Anbefalt: Bøtte med såpevann og klut til rengjøring

# Steg 2: Lag en eggedosisalgoritme {.activity}

Del klassen i grupper på 2-4 elever. Introduser oppgaven. Fortell elevene at de må skrive en instruksjon til eggedosisroboten for at den skal lage eggedosis.

## Ting å avklare {.check}

- [ ] Hvilke begreper (funksjoner) forstår roboten?
- [ ] Hvordan skal eggedosis se ut og smake?
- [ ] Koden skrives som *pseudokode*, altså vi skriver korte setninger som beskriver hva som skal skje, og bryr oss ikke om kompliserte ting som bestemte kodespråk eller syntaks.

Eksempelkode:

```Java
Plukk opp 1 egg
Kakk egget forsiktig mot bollekanten slik at skallet knuses
Bruk begge hender og hold egget rett over bollen
```

## Alternativer {.challenge}

Dersom eggedosis ikke er din greie, kan du for eksempel stille opp med
- [ ] en brødskive og et syltetøysglass, og be elevene skrive instruksjoner for hvordan matpakkeroboten skal få syltetøyet på brødskiva
- [ ] et ark og fargestifter, og be elevene skrive en instruksjon til tegneroboten om hvordan den skal tegne et gitt bilde
- [ ] Bruk fantasien og kom på andre, tilsvarende opplegg. Del dem gjerne med oss i gruppa "Lær Kidsa Koding lærernettverk" på Facebook!
#
